03-13# Z Reguły Świętego Ojca Naszego Benedykta. Rozdział 35: O służbie tygodniowej w kuchni.
_
Bracia tak sobie wzajemnie służyć mają, aby się żaden od posług kuchennych nie wymawiał, oprócz żeby który chorował, albo czem innem bardziej pożytecznem zajęty był; bowiem ztąd większej zapłaty i miłości nabywają.
Słabym zaś niechaj pomoc dają, aby służyli bez obciążenia, mając swoje pomocy, według zwyczaju klasztornego, albo położenia miejsca.
Jeśli zgromadzenie będzie większe, szafarz albo ekonom od kuchni wolen będzie, i ci, którzy zajęci będą około czego pożyteczniejszego, jakośmy rzekli; lecz inni wszyscy z miłości sobie wzajem niechaj służą.
Ten, który kończy tydzień swój, w sobotą niech wszystko pochędoży i poczyści, i ścierki, któremi Bracia ręce albo nogi ucierają, popierze.
Nogi Braciom tak ten, który z tygodnia swego wychodzi, jako i ten, który następuje, oba umywać wszystkim powinni.
Naczynie, którego, około posług używał, z tygodnia wychodzący Brat ochędożne i całe oddać szafarzowi powinien; które naczynia tenże szafarz poleci znowu następującemu Bratu na tydzień, aby wiedział, co daje, albo co odbiera.
Braciom, którzy tygodniowe posługi mają, przed obiadem oprócz pożywienia u stołu powinnego, trochę chleba zjeść i napić się wolno, aby w godzinie obiadu bez szemrania i ciężkości Braciom służyć mogli; w święta jednak uroczyste mają czekać, ażby się msze odprawiły.
Którzy usługę tygodniową przyjmują, jako i ci, co składają zaraz po Jutrzni w niedzielę przed wszystkimi w kościele upadłszy na kolana, aby się za nich modlono, prosić będą.
Który brat wychodzi z tygodnia swego, niech ten wiersz mówi: „Benedictus es Domine Deus, qui adiuvisti me &amp; consolatus es me“. Który odprawiwszy po trzy razy, ma wziąć Benedykcyę. Po nim drugi, co na miejsce jego wchodzi, mówić ma: „Deus in adjutorium meum intende, Domine ad adjuvandum me festina“, co takie po trzy razy powtarzać wszyscy mają, a wziąwszy Benedykcję, już ten wchodzi na swój urząd.
