[Lectio1]
De Parábolis Salomónis
!Prov 14:1-5
1 Sapiens mulier ædificat domum suam, insípiens exstructam quoque mánibus destruet. 
2 Ambulans recto itínere et timens Deum despícitur ab eo qui infami graditur via. 
3 In ore stulti virga supérbiæ, lábia autem sapiéntium custódiunt eos. 
4 Ubi non sunt boves, præsepe vacuum est; ubi autem plurimæ ségetes, ibi manifesta est fortitúdo bovis. 
5 Testis fidélis non mentítur, profert autem mendácium dolosus testis.

[Responsory1]
@Tempora/081-0:Responsory4

[Lectio2]
!Prov 14:6-11
6 Quærit derisor sapiéntiam et non ínvenit, doctrina prudéntium facilis. 
7 Vade contra virum stultum, et nescit lábia prudéntiæ. 
8 Sapiéntia cállidi est intellígere viam suam, et imprudéntia stultórum errans. 
9 Stultus illudet peccátum, et inter justos morábitur grátia. 
10 Cor, quod novit amaritúdinem ánimæ suæ, in gáudio ejus non miscébitur extráneus. 
11 Domus impiórum delébitur, tabernácula vero justórum germinábunt.

[Responsory2]
@Tempora/081-0:Responsory5

[Lectio3]
!Prov 14:12-16
12 Est via, quæ vidétur hómini justa, novíssima autem ejus deducunt ad mortem. 
13 Risus dolóre miscébitur, et extrema gaudii luctus occupat. 
14 Viis suis replébitur stultus, et super eum erit vir bonus. 
15 Innocens credit omni verbo, astutus consíderat gressus suos. Fílio dolóso nihil erit boni, servo autem sapiénti prosperi erunt actus et dirigétur via ejus. 
16 Sapiens timet et declinat a malo, stultus tránsilit et confídit.

[Responsory3]
@Tempora/081-0:Responsory6
