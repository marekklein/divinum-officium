[Rank]
Dominica XXIII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Absólve, quǽsumus, Dómine, tuórum delícta populórum: ut a peccatórum néxibus,~
quæ pro nostra fragilitáte contráximus, tua benignitáte liberémur.
$Per Dominum

[Lectio7]
Léctio sancti Evangélii secúndum Matthǽum
!Matt 9:18-26
In illo témpore: Loquénte Jesu ad turbas, ecce princeps unus accéssit et adorábat eum dicens: Dómine, fília mea modo defúncta est. Et réliqua.
_
Homilía sancti Hierónymi Presbýteri
!Liber 1 Comment. in cap. 9 Matthæi
Octávum signum est, in quo princeps suscitári póstulat fíliam suam, nolens de mystério veræ circumcisiónis exclúdi: sed subíntrat múlier sánguine fluens, et octávo sanátur loco; ut princípis fília de hoc exclúsa número, véniat ad nonum, juxta illud quod in Psalmis dícitur: Æthiópia prævéniet manus ejus Deo; et, Cum intráverit plenitúdo géntium, tunc omnis Israël salvus fiet.

[Lectio8]
Et ecce mulier, quæ sánguinis fluxum patiebátur duódecim annis, accessit retro, et tétigit fimbriam vestiménti ejus. In Evangelio secúndum Lucam scribitur, quod principis fília duódecim annos haberet ætátis. Nota ergo, quod eo témpore hæc mulier, id est, Géntium pópulus cœperit ægrotare, quo genus Judæórum crediderat. Nisi enim ex comparatióne virtútum, vitium non osténditur.

[Lectio9]
Hæc autem mulier sánguine fluens, non in domo, non in urbe accedit ad Dóminum, quia juxta legem urbibus excludebátur; sed in itínere, ambulánte Dómino; ut, dum pergit ad aliam, alia curarétur. Unde dicunt et Apóstoli: Vobis quidem oportebat prædicari verbum Dei: sed quóniam vos judicástis indignos salúte, transgredimur ad gentes.
&teDeum

[Ant 2]
Dicébat enim * intra se: Si tetígero fímbriam vestiménti ejus tantum, salva ero.

[Ant 3]
At Jesus convérsus * et videns eam dixit: Confide, fília, fides tua te salvam fecit, allelúja.
